## Implementatieondersteuning

**Voor de toepassing van de standaard zijn verschillende hulpmiddelen beschikbaar. Publicaties en tools zijn voorbeelden die voorvloeien uit een drietal belangrijke pijlers in de implementatie ondersteuning: helpdesk, opleiding en advies en validatie. Daarnaast kan conformiteitstoetsing ook een rol spelen in de adoptie en erkenning van de standaard.** 

###	Helpdesk

Voor iedere basis geo-standaard is op de Geonovum website aangegeven hoe en aan wie vragen over de standaard gesteld kunnen worden. Daarnaast is ieder standaard is aangegeven via welk adres  (Zie: http://www.geonovum.nl/contact/helpdesk) vragen over de standaard gesteld kunnen worden. 

Vragen over de standaard kunnen altijd per e-mail aan Geonovum worden gesteld via geostandaarden@geonovum.nl. De vraagsteller ontvangt binnen drie werkdagen een reactie van de helpdesk. De minimale informatie die de vraagsteller ontvangt is dat de vraag ontvangen en in behandeling is.

**Vragen** en meldingen die bij de helpdesk binnen komen worden door de helpdeskmedewerker gecategoriseerd:
-	vragen die uitleg vragen over toepassing van de standaard;
-	meldingen van wensen en fouten voor wijziging van de standaard.

De vragen archiveert de helpdeskmedewerker in het helpdeskregistratiesysteem. Naast een uniek nummer is de vraag voorzien van contactgegevens van de vraagsteller, op welk onderdeel van de standaard de vraag betrekking heeft, de behandelaar en een status. Een vraag kan leiden tot een melding. In dat geval wordt de vraag ook geregistreerd in een wensen- en foutenregistratiesysteem, onder vermelding van het nummer uit het helpdesksysteem. De lijst van meldingen is te raadplegen via de Geonovum website per betreffende standaard. 
Afhankelijk van de gestelde vragen, ontwikkelingen in de standaard worden veel gestelde vragen over de standaard via de website inzichtelijk gemaakt. 

**Meldingen** zijn wensen en gevonden fouten die kunnen leiden tot wijzigingsverzoeken. Gebruikers van de standaard kunnen deze via de helpdesk indienen, maar ook via het meldingen formulier via de Geonovum website. Meldingen worden op vergelijkbare wijze in behandeling genomen als helpdesk vragen. Meldingen komen ook terecht bij de helpdesk van de betreffende standaard en worden geregistreerd in een wensen- en foutenregistratiesysteem. De helpdesk toetst de melden periodiek. De lijst is inzichtelijk via de Geonovum website. De standaardenagenda geeft aan wanneer meldingen getoetst worden en als wijzigingsvoorstel in de wijzigingsprocedure doorgaan.

### Opleiding en advies

Op verschillende manieren geven wij advies en informatie over de toepassing van de basis geo-standaarden. Dit kunnen wij bijvoorbeeld doel als gastdocent via regulier onderwijs(Zie: http://www.geonovum.nl/onderwerpen/kennisplein) voor studenten, trainingen en de wiki. 

**Wiki** Eenduidig communiceren over de standaarden, de kennis delen en toegankelijk maken doen wij met onze wiki (Zie: http://wiki.geonovum.nl). Samen met trainers onderhouden wij de wiki’s. Zij hebben een account om wijzigingen in de wiki te kunnen doorvoeren.

**Train de trainer** Geonovum leidt zelf geen eindgebruikers op van de standaarden. In plaats daarvan leiden wij de mensen op die opleiding geven, zoals docenten HBO en WO, cursusleiders en softwareleveranciers. Kennis over de standaardisatie van geo-informatie staat hierin centraal. Dat doen wij op basis van behoefte op basis van de wiki’s en het liefst zoveel mogelijk in samenwerking met andere koepels.

**Workshops** Naast de pilots en de testbeds (zie [toetsing](#toetsing)) verzorgen wij workshops om kennis te delen met het werkveld over de wijziging van een standaard. Dat doen wij doorgaans eenmaal per jaar en zo vaak als gewenst binnen een wijzigingsproces.


### Validatie

Validatie is een manier om de kwaliteit van de toepassing van de standaarden te verhogen. Geonovum heeft voor de basis geo-standaarden verschillende validators online beschikbaar (Zie: http://www.geonovum.nl/wegwijzer/validatie). Aan het gebruik van de validator zijn geen voorwaarden of kosten verbonden.

**Data** Een dataset die is opgesteld conform een standaard zou zo in elke applicatie die deze standaarden gebruikt, kunnen worden ingelezen. De praktijk is echter weerbarstiger. Een standaard kan net even anders zijn geïnterpreteerd in de ene applicatie, waardoor de dataset uit deze applicatie moeilijkheden geeft bij het inlezen in een andere applicatie. Het is daarom belangrijk om een mechanisme te hebben, waarmee gecheckt kan worden of een standaard juist is toegepast in een dataset.
Met behulp van een validator kan men nagaan of een dataset conform de standaarden is opgesteld. Het is een online applicatie die een bestand controleert op de uitwisselingsstandaarden. Het directe resultaat van deze controle is een rapport met bevindingen.

**Services** Niet alleen voor datasets, maar ook voor services om de data uit te wisselen biedt Geonovum validators. Dit geldt voor web mapping services (WMS) en web feature services (WFS). De validators toetsen of de service op de Nederlandse profielen. Het gaat er hier om of de service zich gedraagt zoals is afgesproken.

**Metadata** De validators voor metadata bieden de mogelijkheid metadata voor geografie en voor services te toetsen aan de Nederlandse en INSPIRE profielen voor metadata. De metadata wordt getoetst op structuur en op inhoud, voor zo ver geautomatiseerd mogelijk is.

### Conformiteittoetsing

Een andere manier om de kwaliteit van de toepassing van de standaarden te verhogen is toetsing van software (applicaties). Geonovum heeft de NEN 3610 conformiteitstoets ontwikkeld. Het uitvoeren van deze toets levert een objectieve kwaliteitsbeoordeling op van modellen op basis van NEN 3610. De toets is inzetbaar in verschillende fasen van de ontwikkeling van een model. De eerste fase is een pré-toets in de laatste fase van de modelontwikkeling of -herziening. De ontwikkelaar krijgt dan een beeld waar nog extra aandacht in relatie tot NEN 3610 nodig is. Software die de conformiteitstoets goed heeft doorstaan, verzekert gebruikers ervan dat zij data kunnen aanmaken volgens de standaard.

